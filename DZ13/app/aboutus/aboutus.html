
		
<p>Hotel "Beograd" je oaza mira i udobnosti smeštena usred uzavrele energije i burnog života centra Beograda, koji svakodnevno poseti hiljade ljudi i predstavlja idealnu bazu kako poslovnim ljudima, tako i onima koji putuju iz uživanja.

Lokacija hotela je izuzetna. Nalazi se u centru grada, u neposrednoj blizini železničke i autobuske stanice, sa odličnim vezama sa svim delovima grada. Nadomak je Knez Mihailove ulice, šetališta u kome možete osetiti sav šarm Beograda, nadomak mnogobrojnih pozorišta, muzeja i bioskopa, kao i Skadarlije - stare boemske četvrti. Takođe se nalazi u neposrednoj blizini Skupštine grada Beograda, Privredne Komore Srbije, Privredne Komore Beograda, brojnih ministarstava i ostalih institucija relevantnih za poslovne ljude.

Hotel raspoleže sa 15 dvokrevetnih, 20 jednokrevetnih i 15 soba sa francuskim ležajem, kao i 4 apartmana. Sve sobe su savremeno opremljene, sa kupatilom, telefonom, TV i svim ostalim komforom potrebnim gostima. Ukupan kapacitet hotela je 54 sobe (68 ležaja), što pruža mogućnost za smeštaj manjih grupa koje bi poslovno ili turistički posetili glavni grad Republike Srbije. U okviru hotela Beograd nalazi se restoran kapaciteta 120 mesta, koji radi tokom cele godine.

Poseban, odeljeni deo restorana veoma je prikladan za priređivanje poslovnih ručkova i večera, koktela i privatnih svečanosti. U prijatnom i mirnom ambijentu restorana serviraju se sve vrste specijaliteta domaće i internacionalne kuhinje, kao i kvalitetna pića. Takođe je gostima hotela na raspolaganju banket sala, u kojoj mogu organizovati poslovne sastanke, konferencije i prezentacije. Hotel je otvoren cele godine. </p>
